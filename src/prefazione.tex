\chapter{Prefazione}

Queste dispense nascono come appunti delle lezioni tenute dal professor Boldi nell'anno accademico 2021/22, ad opera di Marco Cutecchia ed Edoardo Marangoni.
Questa prima versione, molto ricca ma a mio parere imprecisa e verbosa, è stata il punto di partenza della mia versione (\flang{fork}), che ho chiamato \emph{dispense non ufficiali}.
Questa versione nasce con una filosofia diversa, cioè quella di fornire un materiale che contenga i contenuti dell'insegnamento in modo (ragionevolmente) formale e preciso, che possa in teoria sostituire le altre risorse bibliografiche e i cui approfondimenti risiedono in appendici.
Sebbene l'intenzione iniziale fosse quella di modificare l'originale, ho finito per riscrivere la maggior parte del contenuto: oggi ne rimangono alcune immagini (che però vanno aggiustate) e frasi qua e là.
Comunque, non posso non ringraziare gli autori originali, che mi hanno dato una base da cui partire e in ogni caso dei buoni appunti per studiare la materia.

Per continuare con i ringraziamenti, la mia gratitudine va ai colleghi revisori che hanno seguito con me l'edizione 2022/23: Alessandro Biagiotti, Chiara Prezioso, Lucia Mellini e Stefano Della Longa, per i loro numerosi consigli e correzioni.
Ringrazio i ricercatori che hanno prodotto i risultati studiati in questo insegnamento e gli autori del materiale bibliografico.
Infine ringrazio naturalmente Paolo Boldi, uno dei rari professori capaci di trasmettere la propria passione agli studenti, specie in una materia così difficile e così interessante.
\vskip 5mm
\hfill\emph{Alessandro Clerici}
